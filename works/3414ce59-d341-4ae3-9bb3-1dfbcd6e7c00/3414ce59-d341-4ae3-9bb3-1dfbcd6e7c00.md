Δια σε, Παρά, κινούνται και βασίλεια και θρόνοι,<br>
σ' απεθέωσεν ο κόσμος και βωμούς σου ανυψώνει.<br>
Συ εγείρεις των πολέμων τους κοσμοβλαβείς τυφώνας,<br>
ο τοσούτσικος το σώμα, συ σαλεύεις τους αιώνας.<br>
Το επέκεινα Γαδείρων, που το κάμνεις περατόν,<br>
και το δώμ' αυτό ακόμη τ' ουρανού αναβατόν,<br>
και τα άστρα τα στερρά<br>
καταιβάζεις, ω Παρά.

Δι' αγάπην σου λατρεύει, η ωραία τον Θερσίτην,<br>
και η έφηβος παρθένος, άνδρα παίρνει τον πρεσβύτην.<br>
Δια σε πολλοί αρνούνται και πατρίδα και οικείους,<br>
και το φρόνημα προδίδουν δια σε στους εναντίους.

Δια σε και τυραννίσκοι πανταχού της γης γεννώνται,<br>
δια σε τυχοδιώκται στας πατρίδας μας πλανώνται.<br>
Συ τα χείλη των κολάκων, στο εγκώμια βουτάς,<br>
Συ γεννάς τον θείον ζήλον εις πολλούς υποκριτάς.<br>
Έως κι εις τα ιερά<br>
κουδουνίζει, ω Παρά!

Δια σε ο ξυλοσχίστης καταντά Μητροπολίτης.<br>
Συ συχνάκις είσαι μόνος των αμαρτωλών μεσίτης.<br>
Διά σε ιδρώνουν, τρέχουν, χάνονται, μαλώνουν, κράζουν,<br>
Διά σε γυναίκες, άνδρες, νέοι, γέροντες σπουδάζουν.
