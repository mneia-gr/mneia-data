Σε μια γωνιά του κοσμικού μπαρ με την Κινέζικη εμφάνιση, η ξανθή αρτίστα κατεγίνετο με το βυσσινί κρεγιόν να δώση
πιότερο χρώμα στα προκλητικά χείλη της. Ο καβαλιέρος της την κοίταζε ειρωνικά.

<ol style="list-style-type: '&mdash; '">
  <li>Γιατί χαμογελάς; ρώτησεν εκείνη με όρεξη καυγά.</li>
  <li>Για τον κόπο που παίρνεις να συμπληρώνεις τη φύση.</li>
  <li>
    Τι σχέση έχει η φύση με τις υπερβολές, καϋμένε! Αν αύριο η Μόδα μας επιβάλει να τα βάψωμε γαλάζια ή χρυσά θα το
    κάνωμε όλες μ' ευχαρίστηση.
  </li>
  <li>Ώστε είσθε οι μασκαράδες της Μόδας;</li>
  <li>
    Ναι. κ' έχουμε αιώνια μιαν ατέλειωτη αποκρηά. Σήμερα πρέπει να φαινόμαστε χλωμές με χείλη βύσσινα, αύριο ίσως μας
    δης κόκκινες σαν τους ερυθρόδερμους της Αμερικής, ή ίσως και μαύρες σαν τις κόρες του Νείλου. Ανάγκη ν' αλλάζουμε
    μάσκα και εμφάνιση. Αυτό θα πη Φύσις. Δεν κοιτές πώς ποτέ η μια μέρα δεν μοιάζει με την άλλη, πώς οι εποχές φεύγουν
    και ξανάρχονται, όπως τα κολλάρα της Ελισάβετ της Αγγλίας και τα κρινολίνα; Το έμβλημα του κόσμου πρέπει νάνει η
    Αιώνια Αλλαγή. Και αυτό το στομάχι μας ακόμη δεν μπορεί να χωνέψη το ίδιο φαγητό κατά συνέχειαν. Ο νόμος της φθοράς
    είναι ο νόμος της αιώνιας αλλαγής.
  </li>
</ol>

Εκείνος χαμογέλασε:

<ol style="list-style-type: '&mdash; '">
  <li>
    Έχεις δίκηο. Αλλαγή στο φόρεμα, στη μόδα, στα αισθήματα· αλλαγή στην Κυβέρνηση, στον πολιτισμό, στις συνήθειες...
  </li>
  <li>
    Αλλαγή θα πη πολιτισμός, θα πη ν' αντικαθιστάς το αμάξι με αυτοκίνητο, το καράβι με ατμόπλοιο, το αεριόφως με
    ηλεκτρικό, το θέατρο &ndash; το Ελληνικό θέατρο της Αθήνας &ndash; με Κινηματογράφο...
  </li>
</ol>

Η μουσική έπαιζε το «Γέλα Παλιάτσο» και η αποκρηά φρένιαζε τριγύρω τους.
