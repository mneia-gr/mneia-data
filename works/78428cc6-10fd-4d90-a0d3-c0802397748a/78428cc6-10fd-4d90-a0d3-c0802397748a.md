Επειδή τώρα που άρχισαν οι μεγάλες ζέστες πολλοί ρωμαντικοί κάτοικοι του ιοστεφάνου και ανεσκαμμένου Άστεως και
περιχώρων θα ζητήσουν να αυτοκτονήσουν, σκέφθηκα να τους παράσχω δωρεάν τρόπον αποτελεσματικόν, ανέξοδον και ανώδυνον!

**Δηλαδή μπορεί κανένας να αυτοκτονήση ασφαλώς:**

<ol style="list-style-type: none">
  <li>1ον. Αν πάη να δη τις νέες Αθηναϊκές Επιθεωρήσεις (θάνατος εκ... ψύξεως).</li>
  <li>2ον. Αν ζητήση να φκιάση καινούριο κοστούμι σε ένα οποιονδήποτε ράφτη (θάνατος εξ... αποπληξίας).</li>
  <li>3ον. Αν φάγη γλυκίσματα ή πάρη παγωτό σε μερικά μεγάλα κοσμικά κέντρα (θάνατος από... δηλητηρίασι).</li>
  <li>4ον. Αν ψωνίση είδη πρώτης ανάγκης από... κανένα μπακάλικο (θάνατος από... ζεμάτισμα).</li>
  <li>5ον. Αν πιή νερό... μποτιλιαρισμένο από... Καισαριανές και Αμαρούσια (θάνατος από... τύφο).</li>
  <li>6ον. Αν πάη σε σοβαρά πρώτη δραματικού θιάσου (θάνατος από... πλήξη).</li>
  <li>7ον. Αν πάη σε καμμιά διάλεξη φιλολογική (θάνατος από... ασθένειαν του ύπνου).</li>
  <li>8ον. Αν διαβάση τα... Μαρασλειακά (θάνατος από... ακατάσχετον εμετόν).</li>
  <li>9ον. Αν πάρη γάλα σε γαλακτοπωλείο (θάνατος από... υδροπικίαν).</li>
  <li>10ον. Αν φιλήση την... πεθερά του (θάνατος εκ... μολύνσεως!).</li>
</ol>
