Ο Καρνάβαλος μας αποχαιρετά σήμερα αφού μας στράγγισε καλά και το τελευταίο λεφτό από την τσέπη, με την πρόφαση της
υποστηρίξεως όλων των σωματείων και συλλόγων τέχνης, φιλανθρωπίας, επιστήμης και... πάει λέοντας.

Πόσοι χοροί θεέ μου, και πόσοι τίτλοι! Εχορέψαμε το χορό των Ονείρων, το χορό της Φαντασίας, το χορό των μαύρων
Καπέλλων και των λευκών... πανταλονιών, το χορό του Σωματείου των Νεκροθαφτών και το χορό υπέρ της ψυχής των...
Αυτοκτονούντων, τον χορό των Αγγέλων, τον οποίον διογράνωσαν 119 πενθερές της πρωτευούσης και τον χορό της Αγνότητος,
τον οποίον έσυρε πρώτος κάποιος ιερομόναχος σ' ένα υπόγειον παράδεισον της οδού Αθηνάς&ndash;Παρθένου!

Από αύριον, αφού αποκαθαρισθούμε (με ρετσίνα, ούζο και... κουμπούρα) από τον ρύπον κάθε αποκρηάτικης αμαρτίας, θα
φορέσωμε το ράσο του ασκητισμού, τη μάσκα της σοβαρότητος και θα πέσωμε με τα μούτρα στην προσευχή και στην...
πολιτικολογία.

Και του χρόνου.
